---
title: 关于
date: 2018-04-11 13:28:18
---

{% blockquote 《左传》僖公二十八年 %}
夏，四月，戊辰，晉侯、宋公、齊國歸父、崔夭、秦小子憖次于城濮。楚師背酅而舍，晉侯患之，聽輿人之誦，曰：「<span class="ichigo">原田每每</span>，舍其舊而新是謀。」公疑焉。子犯曰：「戰也！戰而捷，必得諸侯。若其不捷，表裡山河，必無害也。」公曰：「若楚惠何？」欒貞子曰：「漢陽諸姬，楚實盡之。思小惠而忘大恥，不如戰也。」晉侯夢與楚子搏，楚子伏己而盬其腦，是以懼。子犯曰：「吉！我得天，楚伏其罪，吾且柔之矣。」子玉使鬬勃請戰，曰：「請與君之士戲，君馮軾而觀之，得臣與寓目焉。」晉侯使欒枝對曰：「寡君聞命矣。楚君之惠，未之敢忘，是以在此。為大夫退，其敢當君乎？既不獲命矣，敢煩大夫謂二三子：『戒爾車乘，敬爾君事，詰朝將見。』」
{% endblockquote %}

{% blockquote 《通典》兵六 %}
春秋時，晉文公率諸侯伐楚，楚將子玉從晉師。晉退三舍，楚師不止，晉師又次於城濮，楚師背<ruby>酅<rt>xié</rt></ruby>而舍，<span class="zhu">酅，陵險阻名。</span>文公患之。聽輿人之誦<span class="zhu">恐眾畏險，故聽其歌誦。</span>曰：「<span class="ichigo">原田莓莓</span>，舍其舊而新是謀。」<span class="zhu">高平曰原。喻晉軍美盛，若原田之草莓莓然，可以謀立新功，不足念舊惠也。</span>公疑焉。<span class="zhu">疑眾謂己背舊謀新。</span>晉大夫狐偃曰：「戰也！戰而捷，必得諸侯。若其不捷，表裏山河，必無害也。」<span class="zhu">晉國外河而內山。</span>晉車七百乘，<ruby>韅<rt>xiǎn</rt></ruby>、<ruby>靷<rt>yǐn</rt></ruby>、<ruby>鞅<rt>yāng</rt></ruby>、<ruby>靽<rt>bàn</rt></ruby>。<span class="zhu">五萬二千五百人也。在背曰韅，在跄曰靷，在腹曰鞅，在後曰靽，言駕乘修備。</span>晉侯登有莘<span class="zhu">古國名</span>之墟以觀師，曰：「少長有禮，其可用也。」遂伐其木，以益其兵。<span class="zhu">伐木以益攻戰之具。蓋以示強。</span>終敗楚師。
{% endblockquote %}
