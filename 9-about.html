---
layout: default
title: 关于
permalink: /about/
group: navigation
---

<div class="ui main segment">
    <div class="article vertical-rl" style="font-size: 24px; line-height: 40px;">
        <h2><a href="http://ctext.org/dictionary.pl?if=gb&id=561046" target="_blank">《通典》兵六</a></h2>

        春秋時，晉文公率諸侯伐楚，楚將子玉從晉師。晉退三舍，楚師不止，晉師又次於城濮，楚師背<ruby>酅<rt>xié</rt></ruby>而舍，<span class="zhu">酅，陵險阻名。</span>文公患之。聽輿人之誦<span class="zhu">恐眾畏險，故聽其歌誦。</span>曰：「<span class="ichigo">原田莓莓</span>，舍其舊而新是謀。」<span class="zhu">高平曰原。喻晉軍美盛，若原田之草莓莓然，可以謀立新功，不足念舊惠也。</span>公疑焉。<span class="zhu">疑眾謂己背舊謀新。</span>晉大夫狐偃曰：「戰也！戰而捷，必得諸侯。若其不捷，表裏山河，必無害也。」<span class="zhu">晉國外河而內山。</span>晉車七百乘，<ruby>韅<rt>xiǎn</rt></ruby>、<ruby>靷<rt>yǐn</rt></ruby>、<ruby>鞅<rt>yāng</rt></ruby>、<ruby>靽<rt>bàn</rt></ruby>。<span class="zhu">五萬二千五百人也。在背曰韅，在跄曰靷，在腹曰鞅，在後曰靽，言駕乘修備。</span>晉侯登有莘<span class="zhu">古國名</span>之墟以觀師，曰：「少長有禮，其可用也。」遂伐其木，以益其兵。<span class="zhu">伐木以益攻戰之具。蓋以示強。</span>終敗楚師。

        <h2><a href="http://ctext.org/dictionary.pl?if=gb&id=18160" target="_blank">《春秋左傳》僖公二十八年</a></h2>

        晉侯圍曹，門焉多死，曹人尸諸城上，晉侯患之，聽輿人之謀曰，稱舍於墓，師遷焉，曹人兇懼，為其所得者，棺而出之，因其兇也而攻之，三月，丙午，入曹，數之以其不用僖負羈，而乘軒者三百人也，且曰，獻狀，令無入僖負羈之宮，而免其族，報施也，魏犨，顛頡，怒曰，勞之不圖，報於何有，爇僖負羈氏氏，魏犨傷於胸，公欲殺之，而愛其材，使問，且視之病，將殺之，魏犨束胸，見使者曰，以君之靈，不有寧也，距躍三百，曲踊三百，乃舍之，殺顛頡以徇于師，立舟之僑以為戎右，宋人使門尹般如晉師告急，公曰，宋人告急，舍之則絕，告楚不許，我欲戰矣，齊秦未可，若之何，先軫曰，使宋舍我而賂齊秦，藉之告楚，我執曹君，而分曹衛之田，以賜宋人，楚愛曹衛，必不許也，喜賂怒頑，能無戰乎，公說，執曹伯，分曹衛之田，以畀宋人，楚人入居于申，使申叔去穀，使子玉去宋，曰，無從晉師，晉侯在外，十九年矣，而果得晉國，險阻艱難，備嘗之矣，民之情偽，盡知之矣，天假之年，而除其害，天之所置，其可廢乎，軍志曰，允當則歸，又曰，知難而退，又曰，有德不可敵，此三志者，晉之謂矣，子玉使伯棼請戰，曰，非敢必有功也，願以間執讒慝之口，王怒，少與之師，唯西廣東宮，與若敖之六卒，實從之，子玉使宛春告於晉師，曰，請復衛侯，而封曹，臣亦釋宋之圍。子犯曰：子玉無禮哉，君取一，臣取二，不可失矣。先軫曰，子與之，定人之謂禮，楚一言而定三國，我一言而亡之，我則無禮，何以戰乎，不許楚言，是棄宋也，救而棄之，謂諸侯何，楚有三施，我有三怨，怨讎已多，將何以戰，不如私許復曹衛以攜之，執宛春以怒楚，既戰而後圖之，公說，乃拘宛春於衛，且私許復曹衛，曹衛告絕於楚，子玉怒，從晉師，晉師退，軍吏曰，以君辟臣，辱也，且楚師老矣，何故退，子犯曰，師直為壯，曲為老，豈在久乎，微楚之惠不及此，退三舍辟之，所以報也，背惠食言，以亢其讎，我曲楚直，其眾素飽，不可謂老，我退而楚還，我將何求，若其不還，君退臣犯，曲在彼矣，退三舍，楚眾欲止，子玉不可，夏，四月，戊辰，晉侯，宋公，齊國歸父，崔夭，秦小子憖，次于城濮，楚師背酅而舍，晉侯患之，聽輿人之誦，曰，原田每每，舍其舊而新是謀，公疑焉，子犯曰，戰也，戰而捷，必得諸侯，若其不捷，表裡山河，必無害也，公曰，若楚惠何，欒貞子曰，漢陽諸姬，楚實盡之，思小惠而忘大恥，不如戰也，晉侯夢與楚子搏，楚子伏己而盬其腦，是以懼，子犯曰，吉，我得天，楚伏其罪，吾且柔之矣，子玉使鬥勃請戰，曰，請與君之士戲，君馮軾而觀之，得臣與寓目焉晉侯使欒枝對曰，寡君聞命矣，楚君之惠，未之敢忘，是以在此，為大夫退，其敢當君乎，既不獲命矣，敢煩大夫，謂二三子。戒爾車乘，敬爾君事，詰朝將見。晉車七百乘，韅靷鞅靽，晉侯登有莘之虛以觀師，曰，少長有禮，其可用也，遂伐其木，以益其兵，己巳，晉師陳于莘北，胥臣以下軍之佐，當陳蔡，子玉以若敖之六卒，將中軍，曰，今日必無晉矣，子西將左，子上將右，胥臣蒙馬以虎皮，先犯陳蔡，陳蔡奔，楚右師潰，狐毛設二旆而退之，欒枝使輿曳柴而偽遁，楚師馳之，原軫，郤溱，以中軍公族橫擊之，狐毛，狐偃，以上軍夾攻子西，楚左師潰，楚師敗績，子玉收其卒而止，故不敗，晉師三日館穀，及癸酉而還，甲午，至于衡雍，作王宮于踐土，鄉役之三月，鄭伯如楚，致其師，為楚師既敗而懼，使子人九行成于晉，晉欒枝入盟鄭伯，五月，丙午，晉侯及鄭伯盟于衡雍，丁未，獻楚俘于王，駟介百乘，徒兵千，鄭伯傅王，用平禮也，已酉，王享醴，命晉侯宥，王命尹氏，及王子虎，內史叔興父策命晉侯為侯伯，賜之大輅之服，戎輅之服，彤弓一，彤矢百，玈弓矢千，秬鬯一卣，虎賁三百人，曰，王謂叔父，敬服王命，以綏四國，糾逖王慝，晉侯三辭，從命，曰，重耳敢再拜稽首，奉揚天子之丕顯休命，受策以出，出入三覲。

    </div>
</div>
{% include sidebar.html %}
